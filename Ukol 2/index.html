<!DOCTYPE html>
<html lang="cs-cz">
  <head>
    <meta charset="utf-8" />
    <link rel="stylesheet" href="styl.css" />
    <title>Jizerské hory</title>
  </head>

  <body class="font">
    <h1 class="green">Po Jizerských horách na kolech</h1>

    <p>
      Výlet do <span class="tucny-text">Jizerských hor</span> jsme měli v plánu
      už loni na podzim, kdy jsme měli vyhlídnuté ubytování a naplánované
      atrakce. Nicméně jak jsme zmiňovali už v článku o
      <span class="tucny-text">Kutné Hoře</span>, počasí tomu chtělo jinak.
      Přece jen pět propršených dní z pěti na horách nemá moc smysl.
    </p>

    <p>
      K programu Jizerek jsme se tedy opět vrátili až letos, kdy jsme řešili,
      kam se podíváme během červencových svátků. Volno jsme si prodloužili i o
      zbylé tři dny v týdnu a našli jsme si ubytování přes
      <a href="https://www.booking.com/" target="_blank">booking.com</a> ve
      vysoce hodnoceném penzionu Věra v
      <span class="tucny-text">Tanvaldu</span>. Vzhledem k tomu, že nás z
      <span class="tucny-text">Brna</span> čekalo přes
      <span class="podtrzeny-text">350 km</span>, zvolili jsme odjezd až v
      sobotních dopoledních hodinách. Cesta ubíhala bez problémů, provoz byl
      plynulý, jen s pár zastávkami na kafe a protažení. Posléze jsme
      zaparkovali přímo před penzionem, kde jsme narazili na pana domácího. Ten
      nás rovnou provedl objektem, objednali jsme si snídani na další den a
      začali jsme plánovat menší vycházku po okolí.
    </p>

    <h2 class="green"><span class="letters">Singletrek pod Smrkem</span></h2>
    <p>
      Z postele nás každodenně spolehlivě vytáhla brzká snídaně, která byla od 8
      do 9. Sešli jsme pár schodů dolů do přízemí, kde na nás čekalo to, co jsme
      si den předtím objednali. Tedy míchaná vajíčka, toasty, párky nebo musli s
      jogurtem a k tomu dobrá káva. Díky brzkým snídaním jsme tedy i na výlety
      vyráželi na naše poměry relativně brzy. V neděli nás čekal přejezd do
      necelých <span class="podtrzeny-text">30 km</span> vzdálených
      <span class="tucny-text">Lázních Libverda</span>, odkud jsme měli
      naplánovaný start trailů. Cesta autem nebyla zas tak dlouhá, nicméně v
      Desné byla rozkopaná silnice a na semaforu jsme se dost zdrželi. Další
      zpomalení nás čekalo v úzkých serpentinách směrem na
      <span class="tucny-text">Bílý Potok</span>, kde se nedalo jet rychleji než
      třicítkou. Zaparkovali jsme asi za 70 Kč na parkovišti u Obřího sudu, kde
      nás paní ujistila, že nám nosič na kola bude hlídat. Ještě jsme stihli
      nanuka a vyrazili jsme.
    </p>

    <p>
      Lokalita čítá opravdu velké množství červených, černých i modrých stezek,
      které se táhnou až do sousedního <span class="tucny-text">Polska</span>.
      Cesty vedou krásnými lesy, úseky nejsou nijak zvlášť technické, naopak
      jsou poměrně přírodní. V některých případech je to však i nevýhoda, pokud
      se zde projíždíte zrovna po deštích, kdy se na cestách tvoří menší i větší
      kaluže. Nemalá část cest vede také kopcovitým terénem, takže sjezdy nejsou
      úplně zadarmo. V rámci modré trasy jsme se dostali i na území
      <span class="tucny-text">Polska</span>, kde jsme náhodou objevili bývalou
      astronomickou věž, která později sloužila také jako restaurace. Celkově
      hodnotíme traily na výbornou. Najeli jsme tu bezmála
      <span class="podtrzeny-text">45 km</span>, ale rozhodně jsme neotestovali
      veškeré trasy.
    </p>

    <img class="picture" src="Obrazky/lanovka.jpg" alt="Lesní trail" />

    <div class="type">Obrázek č. 1 - Lesní trail pod Smrkem</div>

    <h2 class="green"><span class="letters">Tanvaldský Špičák</span></h2>

    <p>
      Po jednodenní cyklistické přestávce, kterou jsme využili na návštěvu
      <span class="tucny-text">Liberce</span> a jeho okolí, jsme se vydali opět
      na kola. Tentokrát jsme chtěli otestovat bikepark, který je umístěný přímo
      na sjezdovce na <span class="tucny-text">Tanvaldském Špičáku</span>.
      Tentokrát to nebylo tak daleko, takže jsme zvolili variantu dojet na místo
      rovnou na kolech. Čekalo nás nějaké to převýšení, ale nahoru jsme se pak
      vyvezli lanovkou a ušetřili tak nohy na odpoledne. Dají se tu koupit buď
      samostatné jízdy nebo pak po třech a více. S koly nám na lanovce pomohli a
      my si užívali poměrně dlouhou zhruba 15 minutovou jízdu nahoru. Vzhledem k
      blížící se polední přestávce jsme se tu dlouho nerozhlíželi a jeli rovnou
      dolů. Trail byl divočejší než pod Smrkem, plný klopenek a skoků, ale v
      přiměřené rychlosti téměř bezproblémový. Při další jízdě už jsme tolik
      nespěchali, takže jsme si vychutnali krásné výhledy z kamenné vyhlídky
      poblíž vrcholu, kde je mimo jiné i stejnojmenná rozhledna. Po krátké pauze
      a svačině jsme se vydali na druhý trail, který byl velmi podobný tomu
      prvnímu.
    </p>

    <p>
      Dnešní cyklovýlet však tímto nekončil. Pokračovali jsme dál dlouhým
      stoupáním na protrženou přehradu, což je místo, kde se před lety protrhla
      hráz a voda zatopila níže položenou vesničku
      <span class="tucny-text">Desná</span> a přilehlé okolí. Nicméně nyní je to
      krásné slunné místo s pěknou vegetací a přilehlou hospůdkou vhodnou k
      občerstvení po vyčerpávajícím stoupání. Kopce zdaleka neskončily a mi si
      vyšlápli horskou stezkou další várku výškových metrů až na
      <span class="tucny-text">sklářskou osadu Jizerka (850 m. n. m.),</span>
      která je nejvýše položenou obcí v ČR. Den se pomalu posunoval k
      podvečerním hodinám a my měli v plánu ještě zdolání vrcholu Hvězda s
      rozhlednou Štěpánka. Krásná kamenná rozhledna z roku 1892, která se tyčí
      nad obcí <span class="tucny-text">Příchovice</span> nabízí úchvatný pohled
      na okolní vesničky i pohoří a rozhodně stojí za návštěvu. Ještě nám
      zbývalo posledních pár kilometrů, které už naštěstí byly jen z kopce dolů.
    </p>

    <img class="picture" src="Obrazky/lanovka.jpg" alt="Lanovka" />

    <div class="type">Obrázek č. 2 - Lanovka na Tanvaldský Špičák</div>

    <div>
      <span class="cursive">Zdroj textu:</span>
      <a
        href="https://www.cibulka-na-cestach.cz/po-jizerskych-horach-na-kolech/"
        target="_blank"
        >cibulka-na-cestach.cz
      </a>
    </div>
  </body>
</html>
